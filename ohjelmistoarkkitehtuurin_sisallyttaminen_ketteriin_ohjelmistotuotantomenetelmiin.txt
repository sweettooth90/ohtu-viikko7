Ohjelmistosuunnittelut ja ohjelmistoarkkitehtuurin merkitys on ketterän ohjelmistokehityksen myötä
muuttunut. Jos verrataan perinteiseen vesiputousmalliin, jossa suunnittelulle ja määrittelylle
varattiin kuukausia paljon aikaa ennen itse ohjelmoinnin aloittamista, jätetään ketterässä
ohjelmistotuotannossa raskas suunnitteluprosessi myöhemmälle ja ensin muokataan järjestelmän
rakenne toteutettavien ominaisuuksien mukaan, jotka asiakkaan ja kehitysryhmän kanssa on valittu.
Tätä tukee inkrementaalisesti kehitysjaksosta toiseen muodostuva arkkitehtuuri, jolloin järjestelmän
rakennetta muutetaan tarpeen vaatiessa yksinkertaisemmaksi ja selkeämmäksi koskematta itse
toiminnallisuuteen. Tätä kutsutaan refaktoroinniksi.
Inkrementaalinen järjestelmän rakenteen luominen vaatii tietoa ja taitoa ja kehitysympäristön rajat
saavutetaan vasta ohjelmoitaessa, jonka vuoksi ohjelmistokehityksen suhdetta suunnitteluun pidetään
ohjelmistokehittäjien keskuudessa haastavana. Ohjelmistoarkkitehtuurille ei ole luonnollista tilaa
ketterässä kehityksessä, eikä se myöskään anna riittävästi neuvoja rakenteen suunnittelulle ja toteutukselle.
Ketterää ohjelmistokehitystä hyödyntävät yhtiöt ovat sopeutuneet erilaisiin käytäntöihin muokatakseen
oppikirjan mukaisia kehitystapoja ohjelmistoarkkitehtuurin haasteita paremmin huomioiviksi.
Nämä eivät välttämättä kuitenkaan ole täysin linjassa ketterien periaatteiden kanssa, vaikka antavatkin
vaihtoehtoisia tapoja järjestelmän arkkitehtuurin tuottamiseen.
